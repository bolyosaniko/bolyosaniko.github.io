---
layout: page
title: A podcastom
permalink: /podcast/
---

Számomra az apró sikerek is nagy ajándéknak számítanak. Ahhoz, hogy végig rendületlenül tudjak örülni mindennek, amit elérek, vagy éppen meglepetésként érkezik az életembe, ahhoz az összes apró lépés eredményességét becsülnöm kell. Csak így maradhatunk alázatosak, és így lehet szívünkben derű ebben a hosszú lélekfejlődésben. És ide tartozik az, hogy másoknak is tudjunk őszintén, szívvel örülni. Hiszen ez is csak emel minket, ha másoknak is jó, nem csak nekünk. Együtt örülni, támogatva egymást az egyik legfelemelőbb érzés, amely átlendíthet minket egy nehéz, rögös úton. Illetve az érzés, hogy együttműködhetünk másokkal, nem csak az én számít, hogy én elérjek valamit. Másokkal is lehet ötletelni, alkotni, fejlődni egy közös küldetésben. Az összetartozás érzése csodákra képes. 

![](/assets/img/podcast.jpg)

Ezért is kezdtem el a férjemmel, Milánnal együtt megosztani a történetünket hangfelvételek (podcast) formájában, amellyel talán segíthetünk azoknak, akik külföldre költöznének, vagy már ott élnek, illetve lehet azoknak is, akik csak kíváncsiak a mi közös lélekfejlődésünkre az utunk során. Két szálon kezdtük el: az egyik a teljes történetünk a kiköltözés elejétől kezdve napjainkig, a másik pedig rövidebb felvételek, amelyekben inkább az oldalamhoz köthető, egymástól független témákat vesézzük ki ketten. Ha esetleg érdekelne benneteket, az alábbi platformokon meghallgathatjátok a felvételeinket:

- [Anchor](https://anchor.fm/egyutt-az-uton)
- [Spotify](https://open.spotify.com/show/3WjRqiAgF9EzLsmtD8XBco)
- [Google Podcasts](https://www.google.com/podcasts?feed=aHR0cHM6Ly9hbmNob3IuZm0vcy8yOWY4NjA4Yy9wb2RjYXN0L3Jzcw==)
- [Apple Podcasts](https://podcasts.apple.com/us/podcast/egy%C3%BCtt-az-%C3%BAton/id1522754230?uo=4)
- [Overcast](https://overcast.fm/itunes1522754230/egy-tt-az-ton)
- [Pocket Casts](https://pca.st/ax44rp9o)
- [Breaker](https://www.breaker.audio/egyutt-az-uton)
- [RadioPublic](https://radiopublic.com/egytt-az-ton-699rMZ)

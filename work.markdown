---
layout: page
title: A munkám
permalink: /work/
---

A spirituális úton megközelített iránymutatásom során cigány- és Lenormand kártyák használatával nyújtok segítséget a kedves vendégeimnek. Racionálisabb, ám mégis intuítív módon megközelítve pedig egyedi színelemzések készítésével, illetve a számok világának tudományával, a numerológiával is foglalkozom. A színek segítenek feltárni lelki, fizikai, illetve szellemi állapotunkat. Megmutatják, hogy vajon mit hozunk magunkkal, és hogy milyen képességek rejlenek bennünk, amelyekkel tudatos úton megkönnyíthetjük az életünket. A numerológia szintén ebben támogat bennünket. Az egyik legjobb önismereti út, amellyel teljes képet kaphatunk a személyiségünkről, illetve, hogy milyen energiákat hozunk magunkkal születésünk óta.

Fontos kiemelnem, hogy nem csak a jövő feltérképezése a fő cél, hanem, hogy milyen döntéseket, lépéseket szükséges megtenni azért, hogy eljuthassunk oda, ahova igazán szeretnénk. Sokszor nem látjuk tisztán az emberi kapcsolatainkat sem, pedig ez is nagyon fontos része az életünknek. Lényeges, hogy milyen a minket körülvevő környezet. Mi magunk irányítjuk az életünket és nekünk is kell meghoznunk az ehhez megfelelő döntéseket. Ebben nyújtok én segítséget, hogy objektív szemléletmódommal, rálátásommal átbeszéljük, mi lehetne a legoptimálisabb irány az adott kérdést illetően. Sok esetben felszínen van már a válasz, csak egy megerősítés, de nagyon fontos, hogy nem megmondás szükséges. A fő célom az, hogy rávezessem az embereket arra, amit már valójában ők maguk is tudnak, éreznek, csak eddig még nem került felszínre, vagy bizonytalanok az adott helyzettel kapcsolatban. Mindenkinek ott van a szabad akarata, a döntés a saját kezében van, ezt minden körülmények között tiszteletben is tartom.

![](/assets/img/ciganykartya.jpg)


#### Mi is az a színelemzés?

Egyszer eldöntöttem, hogy beszínesítem az életem azáltal, hogy belemélyedek a színek világába. Sok tanulás, forráskutatás és tapasztalat során rájöttem, hogy ezzel másoknak is tudnék segíteni. Elsajátítottam egy módszert, amely segít feltárni, hogy mi zajlik a lelkünkben, illetve mi az, amit már oly régóta cipelünk magunkkal az utunk során. Van, hogy lelkünk csak megerősítésre vár, hogy kimondhassuk végre azt, amit már talán sejtettünk, de mégsem vettünk komolyan, pedig már ott motoszkál bennünk az érzés, szinte kiabál már. Ezt a színek megmutatják.

A mindennapi életben egyszerűen csak hagyom, hogy a lelkem jelezze, hogy melyik színre van éppen szükségem. Úgy érzem, hogy a színekkel is lehetünk erős kapcsolatban, csak adjunk időt az ismerkedésre! Ha valamelyik hívogat, de azelőtt még sosem játszott szerepet az életünkben, akkor az azt jelenti, hogy ideje változtatnunk, újabb színnel megfűszerezni a napjainkat. Részesei a fejlődésünknek, így érdemes figyelni önmagunkat, hogy egyes életszakaszunkban, vagy egy nagyobb életbeli változás során melyik az, amelyik vonz bennünket. Minden fejezetünknek megvan a maga színvilága, amely elkísér minket a következőhöz.

És hogy hogyan tudok mindezzel Neked segíteni? Csupán egy könnyed, játékos, de mégis intuitív módon elkészített színezés elkészítésére van szükség. Egy saját fejlesztésű webes applikáció segítségével ez távolról is megoldható, és az eddigi visszajelzések alapján abszolút működik. A elkészült színezésből személyre szóló színelemzéseket készítek magyar és angol nyelven. Ezután egy megbeszélt időpont alkalmával, ami kb. egy-másfél óra, tudjuk átbeszélni a színeid üzenetét, sugallatát, és hogy merre tartasz jelenleg lelkileg, mentálisan és fizikailag egyaránt. Az elemzést magát a konzultáció végén e-mailben továbbítom Neked, hogy bármikor átolvashasd. Hiszen egy ilyen elemzés alkalmával túl sok információ hangzik el, és nem mindenre emlékszik az ember. Lehet, hogy valamelyik üzenetet csak később értjük meg igazán. Érdemes többször átolvasni, és időközönként elővenni a fiókból hónapok múltán is. Az önismeret egy hosszantartó, kitartó munkát igénylő folyamat.

Ha késztetést érzel egy kis önismereti utazásra, és szeretnéd jobban megérteni mi zajlik benned, mit üzen számodra a saját intuitív színezésed, akkor bátran keress bizalommal itt az oldalamon, privát üzenetben! Bővebb információt ott tudok adni az egész módszerről.

Csak elindulni nehéz, de ha szánunk magunkra időt és energiát, akkor csodákra vagyunk képesek! Csak adjunk magunknak időt, ez a legfontosabb! Én csak segítek, a többi a Te saját erőfeszítéseiden, akaratodon múlik, hogy szeretnél-e változtatni, megérteni önmagad.

![](/assets/img/szinelemzes.jpg)


Állok kedves vendégeim rendelkezésére bizalommal, akik személyesen Angliában, illetve online formában is megtalálhatnak engem az oldalamon keresztül. Angol nyelven is vállalok megkeresést, amely esetében, kellemes tapasztalatok alapján, az országhatár sem jelent akadályt.

Szeretettel:

Bolyós Anikó

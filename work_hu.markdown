---
layout: page
title: Mivel foglalkozom?
permalink: /munkam/
lang: hu
ref: work
---

Személy szerint én is nagy önismereti utat jártam - és még járok is - be. Ennek köszönhetően megtaláltam a hivatásomat, az életcélomat - vagyis önmagamat. Pontosan ezért fektetek hangsúlyt a munkásságomban az önismeretre: mert innen indul ki minden. Akkor tudunk igazán nagyot lépni előre, ha tudjuk, hogy merre is induljunk tovább.

Az elmúlt évek során több különféle módszert és technikát is elsajátítottam, amelyeket egytől egyig nagyon szeretek alkalmazni a személyes, illetve online konzultációim során.Ezeket a kedves vendég igényeihez igazítom aszerint, hogy éppen neki mire van szüksége a legjobban.

Akár személyes, akár online konzultációról legyen szó, fontos, hogy az nyugodt környezetben történjen. Az az egy-másfél óra a vendég saját énideje, ami csak róla szól. Online esetben azt szoktam javasolni, hogy a vendég vonuljon félre ez időre egy külön kis szobába, ahol kényelmesen el tud helyezkedni. Személyes konzultációnál mindenkit egy csésze teával vagy kávéval fogadok és otthoni környezetben vágunk neki a közös munkának.

![](/assets/img/colour_session.jpg)

Egy konzultáció az alábbi szolgáltatásokból, tevékenységekből épülhet fel:
* Önismereti coaching spirituális technikákkal egy teljes órában. A legjobb tudásom szerint felmérem a vendégem életterületeit, együtt megvizsgáljuk hol lehet elakadás, döntéshelyzet, amely miatt a vendég érzelmileg elbizonytalanodhatott és egy megerősítésre, egy abszolút objektív segítségre van szükség. A munka numerológia, cigány- és Lenormand kártyák felhasználásával zajlik.
* Egyénre szabott színelemzés, színtolmácsolás. Ez a módszer egy mélyebb képet ad arról, hogy mi zajlik bennünk tudatalatti, illetve a felszínen, gondolati síkon. A színek nagy segítőink lehetnek a mindennapokban, nem csak viseletben, dekorációban, hanem lelki, önismereti munka során is. Nagy belső átalakulás vihető végbe a színek támogatásával, amely egy idő után már a viseletünkben is meglátszódhat. Hiszen, ha bent jól vagyunk, akkor ez kifelé is sugárzik.
* Jelenleg még folyamatban lévő szakmai fejlődésben vagyok a hátterben, ám hamarosan elérhető lesz minden vendég számára az energetikai tisztítás, a hitrendszerek, illetve mély blokkok, akadályoztató gondolati minták átalakítása a spirituális válasz technika (SVT) segítségével.

Minden fent felsorolt technikában, módszerben több éves gyakorlattal, tapasztalattal rendelkezem. Ezeket kombinálom, egymásra építem, de ami még ennél is fontosabb, hogy a szívemből-lelkemből adok a kedves vendégeimnek, akik hozzám mindig egy kicsit haza jönnek, ahol otthon érezhetik magukat, bárhol is legyenek: távol vagy közel hozzám.


#### Mi is az a színelemzés?

Egyszer eldöntöttem, hogy beszínesítem az életem azáltal, hogy belemélyedek a színek világába. Sok tanulás, forráskutatás és tapasztalat során rájöttem, hogy ezzel másoknak is tudnék segíteni. Elsajátítottam egy módszert, amely segít feltárni, hogy mi zajlik a lelkünkben, illetve mi az, amit már oly régóta cipelünk magunkkal az utunk során. Van, hogy lelkünk csak megerősítésre vár, hogy kimondhassuk végre azt, amit már talán sejtettünk, de mégsem vettünk komolyan, pedig már ott motoszkál bennünk az érzés, szinte kiabál már. Ezt a színek megmutatják.

A mindennapi életben egyszerűen csak hagyom, hogy a lelkem jelezze, hogy melyik színre van éppen szükségem. Úgy érzem, hogy a színekkel is lehetünk erős kapcsolatban, csak adjunk időt az ismerkedésre! Ha valamelyik hívogat, de azelőtt még sosem játszott szerepet az életünkben, akkor az azt jelenti, hogy ideje változtatnunk, újabb színnel megfűszerezni a napjainkat. Részesei a fejlődésünknek, így érdemes figyelni önmagunkat, hogy egyes életszakaszunkban, vagy egy nagyobb életbeli változás során melyik az, amelyik vonz bennünket. Minden fejezetünknek megvan a maga színvilága, amely elkísér minket a következőhöz.

És hogy hogyan tudok mindezzel Neked segíteni? Csupán egy könnyed, játékos, de mégis intuitív módon elkészített színezés elkészítésére van szükség. Egy saját fejlesztésű webes applikáció segítségével ez távolról is megoldható, és az eddigi visszajelzések alapján abszolút működik. A elkészült színezésből személyre szóló színelemzéseket készítek magyar és angol nyelven. Ezután egy megbeszélt időpont alkalmával, ami kb. egy-másfél óra, tudjuk átbeszélni a színeid üzenetét, sugallatát, és hogy merre tartasz jelenleg lelkileg, mentálisan és fizikailag egyaránt. Az elemzést magát a konzultáció végén e-mailben továbbítom Neked, hogy bármikor átolvashasd. Hiszen egy ilyen elemzés alkalmával túl sok információ hangzik el, és nem mindenre emlékszik az ember. Lehet, hogy valamelyik üzenetet csak később értjük meg igazán. Érdemes többször átolvasni, és időközönként elővenni a fiókból hónapok múltán is. Az önismeret egy hosszantartó, kitartó munkát igénylő folyamat.

Csak elindulni nehéz, de ha szánunk magunkra időt és energiát, akkor csodákra vagyunk képesek! Csak adjunk magunknak időt, ez a legfontosabb! Én csak segítek, a többi a Te saját erőfeszítéseiden, akaratodon múlik, hogy szeretnél-e változtatni, megérteni önmagad.

![](/assets/img/szinelemzes.jpg)

A színezést egy webes alkalmazás segítségével is el lehet végezni távolról, ami [itt található](https://apps.bolyosaniko.com/coloring){:target="_blank"}.

Állok kedves vendégeim rendelkezésére bizalommal, akik személyesen Angliában, illetve online formában is megtalálhatnak engem az oldalamon keresztül. Angol nyelven is vállalok megkeresést, amely esetében, kellemes tapasztalatok alapján, az országhatár sem jelent akadályt.
